<html>
<head></head>
<body>
	

<div class="grid_9">
<div class="crate">
 
<div id="system-message-container">
	</div>

<div class="item-page" itemscope itemtype="http://schema.org/Article">
	<meta itemprop="inLanguage" content="en-GB" />
	
		
						
	
	
		
								<div itemprop="articleBody">
		<h3>District Level Social Audit Program</h3>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण कार्यक्रम (जिल्ला स्तरमा) </span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण भन्नाले सेवा प्रदायक संस्थाको नीति</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नियम</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">कार्यक्रम कार्यान्वयन</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">व्यवहार</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्रोत परिचालन</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">अनियमितता</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">पारदर्शिता र प्रभावकारितावारे सम्बन्धित सेवाग्राही</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सेवा प्रदायक</span><span style="font-size: 12.0pt; line-height: 115%; color: #0070c0;">/</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">व्यवस्थापक पक्ष तथा सो क्षेत्रका सरोकारवालाहरुका धारणाका आधारमा गरिने विश्लेषणात्मक लेखाजोखालाई बुझाउँछ। यस प्रक्रियामा सेवा प्रदान गर्ने क्रममा प्राप्त उपलब्धि तथा सुधारात्मक पक्षहरुलाई पारदर्शीरुपमा तेस्रो पक्षद्वारा लेखाजोखा गरी यथार्थ विवरण सार्वजनिक गरी सुधारको पक्षमा जिम्मेवारी सहितको कार्ययोजना समेत तयार गरिनेछ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्य संस्थामा सामाजिक परीक्षण गर्नुको मुख्य उद्देश्य स्वास्थ्य संस्थामा सामाजिक परीक्षण गर्नुको मुख्य उद्देश्य स्वास्थ्य संस्थाहरूलाई आम नागरिक विशेष गरी महिला</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">गरिब</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">पिछडिएका एवं बञ्चित वर्ग र समुदायप्रति सम्वेदनशील र जवाफदेही बनाउनु रहेको छ। यो प्रक्रियाका निश्चित उद्देश्यहरू निम्नानुसार रहेका छन्</span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">:</span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(क) स्वास्थ्य संस्थावाट प्रदान गरिने विभिन्न सेवाहरू र सामुदायिक स्वास्थ्य सम्बन्धी क्रियाकलापहरूका बारेमा समुदायलाई जानकारी गराउने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(ख) आम नागरिक (महिला</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">गरिब</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">पिछडिएका एवं बञ्चित समुदायसमेत)को स्वास्थ्य सेवाप्रति उनीहरूको अधिकार</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">जिम्मेवारी र अपनत्वको भावना विकास गर्ने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(ग) स्वास्थ्य सेवाप्रदायक निकायहरूलाई आम नागरिक विशेषगरी महिला</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">गरिब</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">पिछडिएका एवं बञ्चित समुदाय प्रति जवाफदेही बनाई स्वास्थ्य सेवाका अपेक्षित हासिल गर्ने कार्यमा योगदान पु</span><span style="font-size: 12.0pt; line-height: 115%; color: #0070c0;">¥</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">याउने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(घ) आम नागरिक र स्वास्थ्य संस्थाहरूवीच खुल्ला रूपमा सही सूचना आदानप्रदान</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">छलफ्</span><span style="font-size: 12.0pt; line-height: 115%; color: #0070c0;">m</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">ल र नियमित संवाद गर्ने परिपाटीको विकास गर्ने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(ङ) आम नागरिकमा स्वास्थ्य सम्बन्धी सूचना माग गर्ने र सेवा प्रदायकहरूमा सूचना प्रवाह गर्ने संस्कार स्थापित गर्ने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(च) स्थानीय आवश्यकता अनुसार स्वास्थ्य संस्था सुढृढीकरणका लागि स्थानीय सहभागीतामा कार्य योजना तयार गर्ने र सोको कार्यान्वयन गर्ने गराउने </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(छ) सेवाग्राही र सेवा प्रदायक बिच रहेको दुरी घटाउने।</span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नोटः सामाजिक परीक्षण र सार्वजनिक सुनुवाईलाई एउटै रुपमा बुझिदिदा यसले लक्ष्य अनुरुप उपलब्धी प्राप्त गर्न सकेको देखिदैन। तसर्थ यी दुई शब्दको भिन्नता स्पष्ट पारिनु पर्दछ।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षणको कार्यक्षेत्र निम्नानुसार हुनेछ</span></b><b><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">:</span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(१) निर्देशिकामा तोकिएका प्रक्रियाया अवलम्वन गरी २५ शैयासम्मका जिल्ला अस्पताल र सो भन्दा तलका जिल्लाका सवै सरकारी स्वास्थ्य संस्थाहरु</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">शहरी स्वास्थ्य केन्द र सामुदायिक स्वास्थ्य इकाईहरुमा सामाजिक परीक्षण गरिने नीति लिइनेछ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(२) जिल्ला जन</span><span style="font-size: 12.0pt; line-height: 115%; color: #0070c0;">/</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्य कार्यालयले कार्ययोजना तयार गरी सामाजिक परीक्षण जिल्ला स्वास्थ्य समितिवाट अनुमोदन गराई स्वास्थ्य सेवा विभाग</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">प्राथमिक स्वास्थ्य सेवा पुनर्जागरण महाशाखामा पठाउनु पर्नेछ। यसरी प्राप्त कार्ययोजनाका आधारमा वार्षिक वजेट विनियोजन गर्ने काम प्राथमिक स्वास्थ्य सेवा पुनर्जागरण महाशाखाले गर्नु पर्नेछ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(३) देशका सवै स्वास्थ्य संस्थाहरुमा सामाजिक परीक्षण गर्ने कार्य प्राथमिकताका साथ गर्दै लगिने छ र ५ वर्षभित्र सवै स्वास्थ्य संस्थामा सामाजिक परीक्षणको कार्य सम्पन्न गरि सक्नु पर्नेछ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(४) कुनै पनि स्वास्थ्य संस्थामा पहिलो वर्ष सामाजिक परीक्षण भैसके पछि दोस्रो वर्षदेखि प्रत्येक वर्ष संक्षिप्त रुपमा सामाजिक परीक्षण गरी कार्ययोजनाको समीक्षा र नयाँ कार्ययोजना निर्माण गरी कार्यान्वयन गरिने छ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">चालु आ.ब.को सामाजिक परीक्षणको लक्ष आर्थिक वर्ष २०६८</span><span style="font-size: 12.0pt; line-height: 115%; color: #0070c0;">/</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">६९ देखी शुरु भएको सामाजिक परीक्षण कार्यक्रमलाई निरन्तरता दिदै चालु आ.व.२०७३</span><span style="font-size: 12.0pt; line-height: 115%; color: #0070c0;">/</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">७४ मा ७० जिल्लाका ५०० वटा स्वास्थ्य संस्थामा परीक्षण गर्ने लक्ष रहेको छ।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">कार्य योजनाको तयारी</span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण संबन्धी अन्य प्रकृयाका लागि विगत वर्षमा प्रयोग गरिएको </span><span style="font-size: 12.0pt; line-height: 115%; color: #0070c0;">“</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्य क्षेत्रका लागि सामाजिक परीक्षण कार्यसंचालन निर्देशिका २०७०</span><span style="font-size: 12.0pt; line-height: 115%; color: #0070c0;">” </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">बमोजिम गर्नु पर्नेछ।</span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण प्रक्रियामा महत्वपूर्ण पाटो कार्ययोजना तयार गर्नु रहेको छ । तर विगत वर्षहरुमा कार्ययोजना गर्न ज्यादै कम समय मात्र उपलब्ध गराउन औपचारिकता प्रस्तुतीकरण तथा अन्य बिषयमा धेरै</span> <span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">समय खर्चने परिपाटी पाइएकोले विधमान सवालहरु र सोको समाधानका लागि कार्ययोजना बनाउन पर्याप्त समय उपलब्ध गराउने व्यवस्था जिल्ला स्वास्थ्य</span><span style="font-size: 12.0pt; line-height: 115%; color: #0070c0;">÷</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">जनस्वास्थ्य कार्यालय वा स्वास्थ्य संस्थाले मिलाउनु पर्दछ। आगामी एक बर्ष भित्र सम्पन्न गर्ने कार्यक्रमको कार्ययोजना तयार गर्नु पर्नेछ। बजेट व्यवस्था चालु आर्थिक बर्षको सामाजिक परीक्षण हुने जिल्ला र विनियोजित बजेटको विस्तृत विवरण अनुसूची मा दिईएको छ। उक्त विनियोजित बजेटको परिधि भित्र रही संबन्धीत जिल्ला जन</span><span style="font-size: 12.0pt; line-height: 115%; color: #0070c0;">÷</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्य कार्यालयहरुले कार्यक्रम कार्यान्वयन गर्नु पर्नेछ। </span></p>
<p><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">नोट</span><span style="font-size: 12.0pt; line-height: 115%; font-family: 'Calibri','sans-serif'; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-theme-font: minor-latin; mso-bidi-font-family: Mangal; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">:</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-ansi-language: EN-US; mso-fareast-language: EN-US; mso-bidi-language: HI;"> जिल्ला स्थित गैह् सरकारी संघ संस्थाबाट यस विषयमा सहयोग गर्ने चासो देखाएमा सरकारले तयार गरेको निर्देशिका प्रयोग गरि प्रा.स्वा.से.पुनर्जागरण महाशाखा संग समन्वय गरेर सामाजिक परीषण कार्यक्रम गर्न सकिनेछ। </span></p>	</div>

	
						</div>


<div class="clear"></div>
</div>
</div>
<div class="clear"></div>
</div>



	
</body>
</html>