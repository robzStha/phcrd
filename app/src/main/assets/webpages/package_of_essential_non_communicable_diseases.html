<html>
<head></head>
<body>
<div class="grid_9">
<div class="crate">
 
<div id="system-message-container">
	</div>

<div class="item-page" itemscope itemtype="http://schema.org/Article">
	<meta itemprop="inLanguage" content="en-GB" />
	
		
						
	
	
		
								<div itemprop="articleBody">
		<h3>Package of Essential Non-communicable Diseases</h3>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नेपालमा नसर्ने रोगहरु प्रमुख जनस्वास्थ्य समस्याको रुपमा देखा परिरहेका छन्। विश्व स्वास्थ्य संगठन नेपालको प्रतिवेदन २०१४ अनुसार नेपालमा हुने कूल मृत्युमध्ये ६० प्रतिशत मृत्यु नसर्ने रोगहरु जस्तैः</span><span style="font-size: 12.0pt; line-height: 115%; color: #0070c0;">– </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">मुटु तथा नशा रोग </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">(Cardio Vascular Diseases)</span> <span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">मधुमेह </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">(Diabetes Mellitis)</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">क्यान्सर </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">(Cancer)</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;"> तथा दीर्घप्रकृतिका श्वासप्रश्वास रोगहरु </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">(Chronic Obstructive Pulmonary Diseases)</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;"> वाट हुने गरेको उल्लेख छ। सम्पूर्ण नेपाली जनताहरुमा उच्चतम स्वास्थ्य र गुणस्तरीय जीवनको प्रत्याभूति दिलाउन र नसर्ने रोगहरुको वृद्धि दरमा कमी ल्याउन</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">यसवाट हुने अपाङ्गता दर न्यूनीकरण गर्न र अकाल मृत्युवाट वचाउन संतुलित तथा स्वस्थ्यकर आहार</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">शारीरिक सक्रियता</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">मोटोपना र अधिकतौल नियन्त्रण</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सुर्ती सेवनमा रोक तथा मदिरा सेवन प्रवृतीमा नियन्त्रण</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वस्थ्यकर वातावरण अभिवृद्धि आदि जस्ता क्रियाकलापहरुमा विशेष जोड दिन आवश्यक रहेको देखिन्छ।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">उद्देश्य</span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नसर्ने रोगहरुको रोकथाम गर्न शुरुकै अवस्थामा पहिचान</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">उपचार व्यवस्थापन तथा प्रेषण गर्न र सोको लागि वहुक्षेत्रीय प्रतिवद्धता</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सहकार्य</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">राष्ट्रिय क्षमता</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नेतृत्व र सुशासनलाई मजवूत गर्दै स्वास्थ्य प्रवर्धनमुखी वातावरणको सृजना गरी नसर्ने रोगहरुको जोखिमका कारक तत्वहरुको न्यूनीकरण गर्न आवश्यक देखिन्छ। साथै स्थानीय तहदेखी नै स्वास्थ्य प्रणालीलाई थप सशक्त वनाउन र नसर्ने रोगहरुको निर्धारक तत्वहरुको अनुगमन र ती रोगहरुको रोकथाम र नियन्त्रण कार्यको नियमित प्रगती मूल्याङकन गर्नुपर्ने हुन्छ।</span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नसर्ने रोगको रोकथाम र नियन्त्रणका लागी </span><span style="font-size: 12.0pt; line-height: 115%; color: #0070c0;">“</span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">Package Of Essential Non-communicable Diseases (PEN)</span><span style="font-size: 12.0pt; line-height: 115%; color: #0070c0;">” </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">कार्यक्रम संचालन गरिने जिल्लाहरुः</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्यमा विद्यमान कार्यक्रमहरु</span></b><b><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">:</span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">नेपाल सरकारले कर कोष कार्यक्रम अन्तर्गत जिल्लाहरुमा उपलब्ध गराउदै आएको बजेटबाट सूर्तीजन्य पदार्थको नियन्त्रण तथा नियमन गर्ने ऐन र नियमावलीको प्रभावयकारी कार्यान्वयन गराउन सकेमा पनि रोग लाग्न </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">RISK</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;"> निकै कम हुन्छ। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">आर्थिक वर्ष २०७३</span><span style="font-size: 12.0pt; line-height: 115%; color: #0070c0;">/</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">०७४ देखी शुरु हुने पेन प्याकेज </span><span style="font-size: 12.0pt; line-height: 115%; mso-bidi-font-family: Mangal; color: #0070c0; mso-bidi-language: HI;">(PEN PACKAGE)</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;"> कार्यक्रम कैलाली र ईलाम दुई जिल्लालाई पाइलट जिल्लाको रुपमा छनौट गरी कार्यक्रम कार्यान्वयन गरिनेछ र उक्त जिल्लाहरुलाई निरन्तरता दिदै आगामी आ.व. देखि थप जिल्लाहरुमा समेत नसर्ने रोगको रोकथाम तथा नियन्त्रणका लागि कार्यक्रम विस्तार गरिनेछ।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">अन्य कुराहरु</span></b></p>
<p><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">नेपाल सरकारले </span><span style="font-size: 12.0pt; line-height: 115%; font-family: 'Calibri','sans-serif'; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-theme-font: minor-latin; mso-bidi-font-family: Mangal; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">Adapt</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-ansi-language: EN-US; mso-fareast-language: EN-US; mso-bidi-language: HI;"> गरेको विश्व स्वास्थ्य संगठनले सिफारिस गरेको पेन प्रोटोकल (</span><span style="font-size: 12.0pt; line-height: 115%; font-family: 'Calibri','sans-serif'; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-theme-font: minor-latin; mso-bidi-font-family: Mangal; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">PEN PROTOCOL) </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: Calibri; mso-fareast-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-ansi-language: EN-US; mso-fareast-language: EN-US; mso-bidi-language: HI;">लाई आधार वनाई कार्यक्रम संचालन गरिने छ।</span></p>
<p> </p>
<p> </p>	</div>

	
						</div>


<div class="clear"></div>
</div>
</div>
<div class="clear"></div>
</div>
</body>
</html>