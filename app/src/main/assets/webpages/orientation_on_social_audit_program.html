<html>
<head></head>
<body>
	
<div class="grid_9">
<div class="crate">
 
<div id="system-message-container">
	</div>

<div class="item-page" itemscope itemtype="http://schema.org/Article">
	<meta itemprop="inLanguage" content="en-GB" />
	

								<div itemprop="articleBody">
		<h3>Orientation on Social Audit Program</h3>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण सम्वन्धी अभिुखीकरण</span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षणको सफल कार्यान्वयनवाट स्वास्थ्य सेवा प्रवाहमा आम नागरिकले प्रत्यक्षरुपमा महसुस गर्नसक्ने परिवर्तनको अनुभूति दिलाउन यस प्रक्रियासँग सम्वन्धित विभिन्न विषयहरुमा अभिमुखीकरण कार्यक्रमहरु संचालन गरिनेछ। अभिमुखी कार्यक्रमले क्षेत्रीय तहका सम्बन्धित पदाधिकारीहरु एवं जिल्ला तहका सम्बन्धित पदाधिकारी (सामाजिक परीक्षण जिल्ला समिति</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">जिल्ला जन स्वास्थ्य कार्यालयका सम्बन्धित कर्मचारी तथा सामाजिक परीक्षक संस्थाका सामाजिक परिक्षकहरुलाई समेटने छ। </span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">लक्ष </span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">जिल्लाहरुको आवश्यकताको आधारमा क्षेत्र र जिल्लाका स्वास्थ्यकर्मी एवं सामाजिक परिक्षकहरुको क्षमता अभिवृद्धिका लागि सबै क्षेत्रहरुमा स्वीकृत वार्षिक बजेट तथा कार्यक्रम अनुसार अभिमुखीकरण कार्यक्रम संचालन गर्ने।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">उद्धेश्य </span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(१) क्षेत्रीय तथा जिल्लास्तरका सम्बन्धित पदाधिकारीहरुलाई सामाजिक परीक्षण कार्यविधीले समेटेका सामाजिक परीक्षणका आधारभुत अवधारणा</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">विषय</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">प्रक्रिया र चरणका वारेमा जानकारी गराउने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(२) स्थानीय स्वास्थ्य संस्थाका स्वास्थ्यकर्मीहरुका लागि सामाजिक परीक्षण गर्नुपर्ने तयारीका सम्वन्धमा जानकारी गराउने। </span></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">(३) सामाजिक परीक्षकहरुका लागी सहजिकरण शीप</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सूचना तथा तथ्याङक संकलन विधी</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सूचना। तथ्याङ्क विश्लेषण तरिका बार्षिक कार्ययोजना तयारीका आदिको वारेमा जानकारी गराउने।</span></p>
<p class="MsoNormal" style="text-align: justify;"><b><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">कार्यान्वयन </span></b></p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षण अभिमुखीकरण </span><span style="font-size: 12.0pt; line-height: 115%; color: #0070c0;">“</span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">स्वास्थ्य क्षेत्रका लागि सामाजिक परीक्षण कार्यसंचालन निर्देशिका २०७०</span><span style="font-size: 12.0pt; line-height: 115%; color: #0070c0;">” </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">बमोजिम गर्नु पर्नेछ। निर्देशिकाबारे अस्पष्ट भएमा प्रा.स्वा.से.पुनर्जागरण महाशाखामा सम्पर्क गरी जानकारी लिन सकिनेछ। </span></p>
<p> </p>
<p class="MsoNormal" style="text-align: justify;"><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">शुरुमा सामाजिक परीक्षण गरिएका केही जिल्लाहरुमा यस प्रकारको अभिमुखीकरण कार्यक्रम नहुदा कार्यक्रमको गुणस्तर सोचे अनुरुप नपाइएको कारण पछिल्ला बर्षहरुमा अभिमुखीकरण कार्यक्रमको व्यवस्था गरिएको हो। यसले सुपरिवेक्षक</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">अनुगमनकर्ता</span><span style="font-size: 12.0pt; line-height: 115%; color: #0070c0;">, </span><span lang="HI" style="font-size: 12.0pt; line-height: 115%; font-family: 'Mangal','serif'; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; color: #0070c0; mso-bidi-language: HI;">सामाजिक परीक्षक सवैमा बिषयबस्तुबारे राम्रो ज्ञान दिई शीप विकास गर्न सकिने र सामाजिक परीक्षणमा गुणात्मक सुधार हुने अपेक्षा राखिएकोछ।</span></p>
<p> </p>	</div>

	
						</div>


<div class="clear"></div>
</div>
</div>
<div class="clear"></div>
</div>
	
</body>
</html>